---
title: 谏逐客书 | BetterRead读史
author: 李斯
wechat_source: >-
  http://mp.weixin.qq.com/s?timestamp=1500384957&src=3&ver=1&signature=FkzcjJJ48va4gLuFLNnuho-JCeWIq*sRo9b0LfmqkGhROhsSzLIfXBAkI*jgUaT*XtN*qi5vHVEsX6Q48NeBLI9LFNSntliZuJ1FCBvLYwMYq5OJDaN7XYAr0Jdd-OfjuetQmafxws9e6PmIds96i5BoYlxQFlOj-0-*ef09*CM=
date: '2017-07-16 00:00:00 +0000'

---

{% raw  %}
<p style="text-align: center;"><span style="font-size: 18px;"></span></p><p><img src="http://mmbiz.qpic.cn/mmbiz/RVqomuDpbeicBPc6qCdHR0wsGMevjDkruzGUXWrR3ZG60EIEI0PAick4S2nwicHWIwJB750gBzvzhQEws3jeR44vg/0?wx_fmt=jpeg" style="width: 770px !important; height: 513.133px !important; visibility: visible !important;"></p><p style="text-align: center;"><span style="font-size: 18px;">文 |&nbsp;</span><strong style="font-size: 18px;">李斯</strong></p><p style="text-align: center;"><em style="text-indent: 0em;"><span style="font-size: 18px;">闻京郊求贤村逐客，想起两千年前李斯名篇。宜读史。</span></em><br></p><p style="text-align: center; text-indent: 0em;"><em><span style="font-size: 18px;"></span></em></p><hr><p style="text-align: center; text-indent: 0em;"><br></p><p><span style="font-size: 18px;">臣闻吏议逐客，窃以为过矣。昔穆公求士，西取由余于戎，东得百里奚于宛，迎蹇叔于宋，求邳豹、公孙支于晋。此五子者，不产于秦，而穆公用之，并国二十，遂霸西戎。孝公用商鞅之法，移风易俗，民以殷盛，国以富强，百姓乐用，诸侯亲服，获楚、魏之师，举地千里，至今治强。惠王用张仪之计，拔三川之地，西并巴、蜀，北收上郡，南取汉中，包九夷，制鄢、郢，东据成皋之险，割膏腴之壤，遂散六国之从，使之西面事秦，功施到今。昭王得范雎，废穰侯，逐华阳，强公室，杜私门，蚕食诸侯，使秦成帝业。此四君者，皆以客之功。由此观之，客何负于秦哉！向使四君却客而不内，疏士而不用，是使国无富利之实，而秦无强大之名也。</span><br></p><p><br></p><p><span style="font-size: 18px;">今陛下致昆山之玉，有随和之宝，垂明月之珠，服太阿之剑，乘纤离之马，建翠凤之旗，树灵鼍之鼓。此数宝者，秦不生一焉，而陛下说之，何也？必秦国之所生然后可，则是夜光之璧，不饰朝廷；犀象之器，不为玩好；郑、卫之女不充后宫，而骏良駃騠不实外厩，江南金锡不为用，西蜀丹青不为采。所以饰后宫，充下陈，娱心意，说耳目者，必出于秦然后可，则是宛珠之簪，傅玑之珥，阿缟之衣，锦绣之饰不进于前，而随俗雅化，佳冶窈窕，赵女不立于侧也。夫击瓮叩缶弹筝搏髀，而歌呼呜呜快耳者，真秦之声也；郑卫桑间、韶、虞、武、象者，异国之乐也。今弃击瓮叩缶而就郑卫，退弹筝而取韶虞，若是者何也？快意当前，适观而已矣。今取人则不然。不问可否，不论曲直，非秦者去，为客者逐。然则是所重者在乎色乐珠玉，而所轻者在乎人民也。此非所以跨海内、制诸侯之术也。</span></p><p><br></p><p><span style="font-size: 18px;">臣闻地广者粟多，国大者人众，兵强则士勇。是以太山不让土壤，故能成其大；河海不择细流，故能就其深；王者不却众庶，故能明其德。是以地无四方，民无异国，四时充美，鬼神降福，此五帝三王之所以无敌也。今乃弃黔首以资敌国，却宾客以业诸侯，使天下之士退而不敢西向，裹足不入秦，此所谓“借寇兵而赍盗粮”者也。夫物不产于秦，可宝者多；士不产于秦，而愿忠者众。今逐客以资敌国，损民以益雠，内自虚</span><span style="font-size: 18px;">而外树怨于诸侯，求国无危，不可得也。</span></p><p><br></p><p style="text-align: center;"><span style="font-size: 18px;">贤者来赞</span></p><p style="text-align: center;"><strong><span style="font-size: 18px;"></span></strong></p><p style="text-align: center;"><img src="http://mmbiz.qpic.cn/mmbiz_jpg/RVqomuDpbeibRBJ9wpv7AWQzS7CJVB0wicIvm5oJcxy3WYbBibShEudQN6RdHLE31aprcN5upCh4RQEBbuBtDetzw/0?wx_fmt=jpeg" style="width: 640px !important; height: 640px !important;"></p><hr/><a href="http://mp.weixin.qq.com/s?timestamp=1500384957&src=3&ver=1&signature=FkzcjJJ48va4gLuFLNnuho-JCeWIq*sRo9b0LfmqkGhROhsSzLIfXBAkI*jgUaT*XtN*qi5vHVEsX6Q48NeBLI9LFNSntliZuJ1FCBvLYwMYq5OJDaN7XYAr0Jdd-OfjuetQmafxws9e6PmIds96i5BoYlxQFlOj-0-*ef09*CM=">微信地址</a>
{% endraw  %}

